# Telefon

Arbejdstelefoner udleveres til medarbejdere for arbejdsrelaterede formål, og må anvendes privat i rimeligt omfang. Det er dog ikke tilladt at bruge arbejdstelefonen til overtakserede tjenester, der ikke har arbejdsmæssig relevans.

Tech Chapter anvender Relatel som mobil leverandør, der opererer på TDCs net. Foruden almindeligt simkort udleveres et datasimkort til brug for fx iPad eller mobilt modem.

Det er medarbejderens ansvar at sikre, at der ikke pålægges virksomheden ekstra udgifter i forbindelse med roaming eller udlandstelefoni. Dette indebærer at være opmærksom på takster og at slå roaming fra, når det er relevant.

Tech Chapter forbeholder sig retten til at kræve kompensation for misbrug af firmatelefonen i grove tilfælde.

Vær opmærksom på, at indgående opkald fra vores hovednumre kan være indstillet til at blive optaget til dokumentation af indgåede aftaler eller til andre arbejdsrelaterede formål. Ligeledes registreres opkaldshistorik i forbindelse med Relatels specifikation af faktura.
