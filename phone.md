# Telefon

Arbejdstelefoner udleveres til medarbejdere til arbejdsrelaterede formål og må anvendes privat i begrænset og rimeligt omfang. Det er ikke tilladt at bruge arbejdstelefonen til overtakserede tjenester eller køb, der ikke har arbejdsmæssig relevans.

Tech Chapter anvender Relatel som mobiludbyder, der opererer på TDC’s netværk.
Foruden et almindeligt SIM-kort udleveres et datasimkort til brug for f.eks. iPad eller mobilt modem.

Det er medarbejderens ansvar at sikre, at der ikke pålægges virksomheden ekstraudgifter i forbindelse med roaming eller udlandstelefoni. Dette indebærer at være opmærksom på gældende takster og at deaktivere roaming, når det er relevant.

Tech Chapter forbeholder sig retten til at kræve kompensation i tilfælde af groft eller bevidst misbrug af firmatelefonen.

Vær opmærksom på, at indgående opkald via virksomhedens hovednumre kan være indstillet til optagelse med henblik på dokumentation af indgåede aftaler eller andre arbejdsrelaterede formål.
Ligeledes registreres opkaldshistorik og forbrug som led i Relatels fakturaspecifikation.
