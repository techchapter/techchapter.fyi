# Løn

Tech Chapter har vi en dogmatisk og åben tilgang til løn. Fuldtidsansatte konsulenters løn er inddelt i løntrin baseret på den samlede professionelle IT-erfaring:

| Erfaring | Løntrin | Månedsløn | Overskudsdeling |
| -------- | ------- | --------- | --------------- |
| < 0.5 år | 0       | 40.000    | Nej             |
| < 1 år   | 0,5     | 42.600    | Nej             |
| < 2 år   | 1       | 45.200    | Nej             |
| < 3 år   | 2       | 49.800    | Nej             |
| < 4 år   | 3       | 54.100    | Nej             |
| < 5 år   | 4       | 59.500    | Nej             |
| 5+ år    | 5       | 65.000    | Ja              |

Modellen for overskudsdeling er følgende:

- Når årets resultat foreligger, beslutter aktionærerne det samlede beløb, der skal udloddes.
- Halvdelen af beløbet går til overskudsdeling blandt medarbejdere, den anden halvdel til aktionærerne.
- Konsulenter på løntrin 5, der ikke er nyansatte i regnskabsåret, modtager overskudsdeling.
- Overskuddet fordeles proportionelt efter antal måneder, hvor konsulenten har arbejdet mindst halvdelen af de mulige arbejdsdage. Ferie medregenes. Orlov medregnes ikke.
- Overskudsdelingen udbetales i løbet af det efterfølgende regnskabsår.

Efter seks måneders ansættelse indgår medarbejdere i Tech Chapter’s pensionsordning med 10% firmabetalt pension. Egenbetaling er frivillig og kan tilvælges efter aftale. Pension og forsikringer gælder ikke for kontraktansatte, studentermedhjælpere eller praktikanter.

Derudover tilbyder vi en række personalegoder for fastansatte funktionærer, herunder:
choose-your-own-device, 12 ugers betalt barsel, fleksibel feriepolitik, firmakreditkort, sundheds- og tandforsikring, medarbejdertelefon og internet, frokostordning, mulighed for firmabil, pendlerkort m.v.
