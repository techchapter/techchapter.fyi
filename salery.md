# Løn

Tech Chapter har vi en dogmatisk og åben tilgang til løn. Konsulenters løn er indelt i løntrin efter samlet professionel IT-erfaring:

| Erfaring | Løntrin | Månedsløn | Overskudsdeling |
| -------- | ------- | --------- | --------------- |
| < 0.5 år | 0       | 40.000    | Nej             |
| < 1 år   | 0,5     | 42.600    | Nej             |
| < 2 år   | 1       | 45.200    | Nej             |
| < 3 år   | 2       | 49.800    | Nej             |
| < 4 år   | 3       | 54.100    | Nej             |
| < 5 år   | 4       | 59.500    | Nej             |
| 5+ år    | 5       | 65.000    | Ja              |

Modellen for overskudsdeling er følgende:

- Når årets resultat foreligger beslutter aktionærerne hvilket beløb, der skal udloddes.
- Den ene halvdel af beløbet går til overskudsdeling, den anden til aktionærer.
- Konsulenter på løntrin 5, der ikke er nyansat i regnskabsåret modtager overskudsdeling.
- Overskudet vægtes efter de måneder, konsulenten har arbejdet mindst halvdelen af mulige arbejdsdage. Ferie medregenes, orlov medregnes ikke.
- Overskudsdelingen udbetales i løbet af det følgende regnskabsår.

Efter seks måneders ansættelse indgår du i Tech chapters pensionsordning med 10% firmabetalt pension. Egenbetalingen er frivilig.

Derudover tilbyder vi en række goder, herunder choose-your-own-device(s), 12 ugers betalt barsel, fleksibel feriepolitik, firmakreditkort, sundheds- og tandforsikring, medarbejder telefon og internet, frokostordning, mulighed for firmabil, pendlerkort, med videre.
