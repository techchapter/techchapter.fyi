# Digital overvågning af medarbejdere

Elektroniske låse og tyverialarmer på virksomhedens kontorer logger hændelser såsom oplåsning af døre samt til- og frakobling af alarm.

Der er etableret videoovervågning af adgangsveje på kontorerne. Videooptagelser slettes automatisk efter 35 dage.

Data om tilsluttede enheder, anvendte tjenester og datamængder på virksomhedens IT-netværk logges og gemmes i op til seks måneder.

Vores teleudbyder logger oplysninger om telefonopkald, sms’er og dataforbrug på medarbejdertelefonerne.

Formålet med overvågningen er at forebygge og opklare uautoriseret adgang, fysisk eller digitalt.
Ved mistanke om tyveri, bedrageri eller anden grov overtrædelse af virksomhedens retningslinjer kan materialet anvendes som dokumentation.

Kun udvalgte medarbejdere udpeget af virksomhedens direktør har adgang til disse data, og de må kun tilgå og anvende oplysningerne til dette formål.
