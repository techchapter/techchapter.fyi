# Ferie

Ferie skal planlægges under hensyntagen til evt. Tech Chapter arrangementer og evt. kundeprojekter. Hovedferien skal placeres i juli måned eller første uge af august, medmindre andet aftales skriftligt mindst en måned forud for påbegyndelsen.

Ferieønsker skal registreres i Zenegy, tidligst muligt. Tech Chapter forbeholder sig retten til at afvise ferie, der er ønsket senere end en måned før påbegyndelsen.

Tech Chapter forbeholder sig retten til at anvise afholdt ferie under særlige omstændigheder.

Tech Chapter tillader at man afholder op til fem ugers betalt ferie på forskud med senere modregning efter ferielovens bestemmelser.

Månedslønnede medarbejdere har fem årlige feriefridage, der kan afholdes efter den almindelige ferie.

Zenegy beregner automatisk fridage, ud fra ferie, ferie på forskud, så feriefridage og til sidst egenbetalt ferie. Alt dette skal derfor blot registreres som ferie.
