# Ferie

Ferie skal planlægges under hensyntagen til Tech Chapter-arrangementer og igangværende kundeprojekter. Hovedferien skal som udgangspunkt placeres i juli måned eller den første uge af august.

Ferieønsker skal registreres i Zenegy så tidligt som muligt og senest 1. april. Hvis medarbejderen ikke har planlagt ferie inden 1. april, placeres hovedferien automatisk i uge 29, 30 og 31. Eventuelle ændringer herefter kræver skriftlig aftale og kan kun imødekommes, hvis det er foreneligt med driften. Dette anses som virksomhedens standardferieperiode i overensstemmelse med ferielovens 3-måneders varslingsregel.

Tech Chapter forbeholder sig desuden retten til at anvise ferie under særlige omstændigheder, hvis driftsmæssige forhold gør det nødvendigt.

Øvrig ferie (uden for hovedferien) skal varsles hurtigst muligt og senest én måned før ønsket afholdelse, medmindre andet aftales.

Tech Chapter tillader, at medarbejdere kan afholde op til fem ugers betalt ferie på forskud, med senere modregning i henhold til ferielovens bestemmelser.

Månedslønnede medarbejdere har én årlig feriefridagsuge, som kan afholdes efter den almindelige ferie. Feriefridagsugen kan afholdes samlet eller opdelt efter aftale med nærmeste leder.

Feriefridagsugen registreres som ferie i Zenegy, der automatisk anvender følgende prioritering:

1. Optjent ferie
2. Ferie på forskud
3. Feriefridagsuge
4. Egenbetalt ferie
