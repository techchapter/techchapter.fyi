# Tavshedspligt

Alle medarbejdere i Tech Chapter er underlagt tavshedspligt om forhold, de får kendskab til gennem arbejdet. Tavshedspligten gælder både under ansættelsen og efter fratrædelse.

Tavshedspligten omfatter enhver form for forretningshemmeligheder, tekniske oplysninger, kundedata, interne processer, sikkerhedskonfigurationer, kildekode, økonomiske oplysninger, samt andre fortrolige forhold vedrørende Tech Chapter, vores kunder, samarbejdspartnere og leverandører.

Nogle medarbejdere arbejder på projekter, der er klassificeret som fortrolige eller hemmelige. I sådanne tilfælde må hverken kundens navn, projektets formål eller dets tekniske indhold nævnes eller deles — hverken mundtligt, skriftligt, online eller i sociale sammenhænge. Denne praksis beskytter ikke kun kunden, men også dine kollegaer: når interne projekter eller kundereferencer omtales offentligt, kan det gøre medarbejdere til mål for spear phishing, social engineering eller andre former for målrettede angreb.

Hvis der er behov for at henvise til tidligere arbejde eller erfaring, skal det ske i anonymiseret form, uden brug af navne, logoer, systemnavne, miljøbetegnelser eller anden information, der kan afsløre kunde eller projekt.

Konsulenter kan fra tid til anden blive bedt om at underskrive en særskilt fortrolighedserklæring (NDA) med en kunde. Denne skal altid overholdes i fuldt omfang og går forud for eventuelle interne praksisser.

Ved projektafslutning skal alt kundemateriale — herunder dokumenter, credentials, dataudtræk, notes, screenshots og lokale filer — slettet eller returneres i henhold til aftale med kunden. Dette gælder også adgangskoder, tokens og øvrige credentials, som skal fjernes fra den dedikerede kunde-vault i 1Password, når projektet afsluttes eller adgang ikke længere er nødvendig. Ingen kopier må opbevares privat eller på egne enheder.

Overtrædelse af tavshedspligten betragtes som en grov misligholdelse af ansættelsesforholdet og kan medføre bortvisning og erstatningsansvar i henhold til gældende lovgivning.
