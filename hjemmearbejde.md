# Hjemmearbejde

Det forventes, at alle medarbejdere arbejder fra kontoret i åbningstiden (9.30–15.30), når det er muligt, og mindst én dag ugentligt fastlagt af Tech Chapter. Formålet er at styrke det faglige og sociale fællesskab i Tech Chapter – ikke kun for dig, men også for dine kollegaer. Samtidig at skabe et attraktivt kontormiljø og lette vidensdeling om små og store emner. Endelig skal kontoret bemandes for at kunne modtage besøgende, varer og håndtere telefonhenvendelser.

Flere har opgaver, der kræver tilstedeværelse hos kunder. Vi bestræber os på at holde dette på højst tre dage ugentligt, men der kan være undtagelser herfor. Prøv gerne at aftale faste mødedage med kunden, i den udstrækning dette er muligt.

Hjemmearbejde er en mulighed for fuldtidsansatte funktionærer og kan finde sted 1–2 dage ugentligt, forudsat at det ikke kolliderer med kunders behov, faste mødedage eller arrangementer i Tech Chapter. Øvrige medarbejdere har ikke mulighed for hjemmearbejde, uden særskilt aftale. Hjemmearbejde skal varsles i god tid og senest den foregående arbejdsdag inden kl. 15.00.

Såfremt du føler dig sløj, men ikke syg, har barn syg eller på anden måde er forhindret i at møde på kontoret, er hjemmearbejde ligeledes en mulighed, såfremt det er praktisk muligt.

Tech Chapter forbeholder sig retten til midlertidigt eller permanent at ændre eller suspendere muligheden for hjemmearbejde, hvis driftsmæssige hensyn, samarbejde eller virksomhedens behov tilsiger det.
