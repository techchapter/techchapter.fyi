# E-mail politik

Alle medarbejdere har en Tech Chapter e-mailkonto, der alene må anvendes til arbejdsmæssige formål.

Tech Chapter forbeholder sig retten til at tilgå medarbejderes e-mailkonto, fx i forbindelse med fravær, ophør af ansættelsesforhold eller for at afklare kommunikation med kunder, leverandører eller samarbejdspartnere. Adgang vil kun ske, når det er sagligt begrundet, og i overensstemmelse med gældende lovgivning.

E-mail beskeder til og fra udvalgte kunder og samarbejdspartnere bliver automatisk journaliseret i Tech Chapter’s CRM-system, hvor alle medarbejdere der udfører kunderelaterede opgaver har adgang.

Det er strengt forbudt at indstille CRM-systemet til at journalisere medarbejderes e-mails, eller andre e-mail adresser der må formodes at kunne indeholde personlige oplysninger.
