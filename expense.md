# Udgifter

Ved ansættelse modtager du et mastercard, pleokortet, til brug for arbejdsrelaterede udgifter. Kortet er personligt og må alene anvendes til brug for arbejdsrelaterede udgifter, fx anskaffelser af arbejdsudstyr, frokostordning, kursusudgifter og repræsentation. Bemærk det er kun tilladt at anvende pleokortet i forbindelse med frokost, i kunders kantiner eller dage, hvor du er på vej til eller fra et kundemøde ved frokosttid.

Ved anvendelse af kortet skal der tilknyttes en faktura/kvittering, hvoraf det fremgår, hvad der er købt, varens pris samt momsbeløbet. Kvittering fra dankortterminaler m.v. godtages ikke. Ej heller utydelige billeder herunder billeder af en computerskærm. Herudover skal der vælges en underkategori for det købte. Dette er vigtigt, da det indgår i Tech Chapters moms afregning. Ved tvivlstilfælde vælges underkategorien "Det ved jeg ikke".

Ved gentagne brud på retningslinjerne vil kortet blive inddraget, og du vil i stedet selv skulle lægge ud for arbejdsrelaterede udgifter med senere refusion, mod forevisning af gyldig kvittering. Tech Chapter forbeholder sig desuden muligheden for at modregne ugyldige udgifter i din månedsløn.

Misbrug af kortet kan i grove tilfælde medføre afskedigelse eller bortvisning.
