# Sygdom

Hvis du er syg eller sløj, må du ikke møde ind på kontoret. Er du i stand til at arbejde, skal det i stedet ske hjemmefra. I så fald skal det meldes på Slack i kanalen #whereabout hurtigst muligt og senest samme dag kl. 08.00.

Er du ikke i stand til at arbejde på grund af sygdom, skal dette registreres i Zenegy hurtigst muligt på første sygedag og senest kl. 08.00. Ved kortvarig sygdom skal du melde dig syg hver dag, indtil du er raskmeldt eller overgår til længerevarende sygdom. Eventuel kontaktperson hos kunden skal ligeledes informeres af medarbejderen selv.

Zenegy informerer automatisk alle medarbejdere om dit sygefravær i #whereabout på Slack.

Ved sygefravær af længere varighed kan Tech Chapter anmode om en lægeerklæring til dokumentation af sygdommen. Virksomheden dækker udgiften til lægeerklæringen, når den er indhentet efter anmodning.

Som funktionær har du efter seks måneders ansættelse adgang til privat lægevagt og sundhedsforsikring gennem Tech Chapter’s pensionsordning, som kan benyttes ved sygdom eller behov for hurtig behandling.
