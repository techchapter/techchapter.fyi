# Barns sygdom

Tech Chapter har ikke særskilte barn-syg-dage. Fravær i forbindelse med barns sygdom håndteres gennem de almindelige muligheder for afspadsering, feriefridage eller frihed efter aftale.

Det forventes, at medarbejderen planlægger sådant fravær under hensyntagen til opgaver og kundeaftaler. Fravær kan kun godkendes, hvis det ikke påvirker arbejdsopgaver, tidsfrister og evt. fastsatte faktureringsmål, som i forvejen er tilrettelagt med hensyn til medarbejdernes balance mellem arbejde, fritid og familieliv.

Hvis dit barn bliver akut syg, kan du naturligvis forlade arbejdspladsen midlertidigt for at håndtere situationen. Sådant fravær registreres i Zenegy som barns første sygedag af administrative årsager.
