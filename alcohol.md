# Alkoholpolitik

Indtagelse af alkohol i arbejdstiden er tilladt i begrænset og ansvarligt omfang.

I dagligdagen bør alkoholindtaget holdes på et minimum. Således accepteres en øl til frokost, en fyraftensøl eller lignende på Tech Chapter’s lokationer, men uden at reglerne for promillegrænser eller færdselsloven overskrides.

Det er ikke tilladt at indtage alkohol i forbindelse med besøg hos kunder eller kundearrangementer, medmindre kunden specifikt har oplyst, at der er tale om et arrangement, hvor der indgår alkohol. Det er ligeledes ikke tilladt at møde beruset på arbejde - uanset om arbejdet udføres på Tech Chapter’s kontorer, hos kunder, ved hjemmearbejde eller til møder uden for huset.

Ved særlige lejligheder, såsom markeringer af milepæle, arrangementer, fester, m.v. er alkoholindtag tilladt i moderat omfang, forudsat at medarbejderen udviser almindelig god opførsel. Enhver form for chikane, vold, hærværk eller anden grov adfærd som følge af alkoholindtag tolereres ikke.

Overtrædelse af alkoholpolitiken kan i grove tilfælde medføre opsigelse eller bortvisning.
